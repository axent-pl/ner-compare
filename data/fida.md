## Artykuł 3
### Definicje
Do celów niniejszego rozporządzenia stosuje się następujące definicje:
1) „konsument” oznacza osobę fizyczną działającą w celach, które nie są związane z jej działalnością handlową, gospodarczą lub zawodową;
2) „klient” oznacza osobę fizyczną lub prawną, która korzysta z produktów i usług finansowych;
3) „dane klienta” oznaczają dane osobowe i nieosobowe gromadzone, przechowywane i w inny sposób przetwarzane przez instytucję finansową w ramach standardowych działań podejmowanych przez tę instytucję w odniesieniu do jej klientów, które obejmują zarówno dane przekazane przez klienta, jak i dane wygenerowane w wyniku interakcji klienta z instytucją finansową;
4) „właściwy organ” oznacza organ wyznaczony przez każde państwo członkowskie zgodnie z art. 17, przy czym w przypadku instytucji finansowych termin ten oznacza dowolny z właściwych organów wymienionych w art. 46 rozporządzenia (UE)
2022/2554;
5) „posiadacz danych” oznacza instytucję finansową inną niż dostawca świadczący usługę dostępu do informacji o rachunku, która gromadzi, przechowuje i w inny sposób przetwarza dane wymienione w art. 2 ust. 1;
6) „użytkownik danych” oznacza dowolny z podmiotów wymienionych w art. 2 ust. 2, który – po uzyskaniu zgody klienta – ma zgodny z prawem dostęp do danych klienta wymienionych w art. 2 ust. 1;
7) „dostawca usług z zakresu informacji finansowych” oznacza użytkownika danych upoważnionego na mocy art. 14 do uzyskiwania dostępu do danych klienta wymienionych w art. 2 ust. 1 na potrzeby świadczenia usług z zakresu informacji finansowych;
8) „instytucja finansowa” oznacza podmioty wymienione w art. 2 ust. 2 lit. a)–n), które są posiadaczami danych, użytkownikami danych albo jednocześnie posiadaczami i użytkownikami danych do celów niniejszego rozporządzenia;
9) „rachunek inwestycyjny” oznacza dowolny rejestr prowadzony przez firmę inwestycyjną, instytucję kredytową lub brokera ubezpieczeniowego zawierający PL 32 PL informacje na temat aktualnego stanu posiadania ich klienta, jeżeli chodzi o instrumenty finansowe lub ubezpieczeniowe produkty inwestycyjne, a także informacje dotyczące wcześniejszych transakcji i inne punkty danych odnoszące się do procesów związanych z cyklem życia danego instrumentu;
10) „dane nieosobowe” oznaczają dane inne niż dane osobowe w rozumieniu art. 4 pkt 1 rozporządzenia (UE) 2016/679;
11) „dane osobowe” oznaczają dane osobowe w rozumieniu art. 4 pkt 1 rozporządzenia (UE) 2016/679;
12) „instytucja kredytowa” oznacza instytucję kredytową w rozumieniu art. 4 ust. 1 pkt 1 rozporządzenia Parlamentu Europejskiego i Rady (UE) nr 575/201336;
13) „firma inwestycyjna” oznacza firmę inwestycyjną w rozumieniu art. 4 ust. 1 pkt 1 dyrektywy 2014/65/UE;
14) „dostawca usług w zakresie kryptoaktywów” oznacza dostawcę usług w zakresie kryptoaktywów, o którym mowa w art. 3 ust. 1 pkt 15 rozporządzenia Parlamentu Europejskiego i Rady (UE) 2023/111437;
15) „emitent tokenów powiązanych z aktywami” oznacza emitenta tokenów powiązanych z aktywami, któremu udzielono zezwolenia zgodnie z art. 21 rozporządzenia (UE) 2023/1114;
16) „instytucja płatnicza” oznacza instytucję płatniczą w rozumieniu art. 4 pkt 4 dyrektywy (UE) 2015/2366;
17) „dostawca świadczący usługę dostępu do informacji o rachunku” oznacza dostawcę świadczącego usługę dostępu do informacji o rachunku, o którym mowa w art. 33 ust. 1 dyrektywy (UE) 2015/2366;
18) „instytucja pieniądza elektronicznego” oznacza instytucję pieniądza elektronicznego w rozumieniu art. 2 pkt 1 dyrektywy 2009/110/WE;
19) „instytucja pieniądza elektronicznego zwolniona zgodnie z dyrektywą 2009/110/WE” oznacza instytucję pieniądza elektronicznego korzystającą z wyłączenia, o którym mowa w art. 9 ust. 1 dyrektywy 2009/110/WE;
20) „zarządzający alternatywnymi funduszami inwestycyjnymi” oznacza zarządzającego alternatywnymi funduszami inwestycyjnymi w rozumieniu art. 4 ust. 1 lit. b) dyrektywy Parlamentu Europejskiego i Rady 2011/61/UE38;